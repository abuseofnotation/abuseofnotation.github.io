В разгара на протестите реших да напиша нещо за политическата обстановка в България. Мислех имам какво да кажа по темата. Но как да напиша статия за политика, която да на губи времето на тези, които я четат? Какво ново може да се каже по темата? А какво си заслужава да се каже? Горните въпроси ме мъчеха много, но колкото повече се опитвах да разсъждавам над тях толкова повече всъщност се отдалечавах от тях и се замислях над един друг въпрос:

Защо трябва да ми пука?

Това може да прозвучи лошо на много нива, но не разбирам защо трябва да прекарвам живота си като говоря и мисля за хора, които са под моето ниво, когато същевременно времето не ми стига за нещата, от които наистина се интересувам и ми доставят удоволствие.

Не казвам, че трябва да сме безучастни към нередностите, които се случват около нас, нито че не трябва да се интересуваме от никой и нищо. Но трябва и да ценим времето, което имаме. Очевидно то няма да ни стигне за да оправим света. Вероятно няма да ни стигне за да направим повече от един процент от нещата, които искаме. Но поне ние можем да изберем кой един процент. Можем да изберем как да използваме времето което имаме. Това право на избор е може би единственото нещо, което реално притежаваме. По тази причина съм изключително лошо настроен към хора и институции, които се опитват да ни го отнемат.

А тях ги има навсякъде. Още от бебета ни учат за различните неща, на които трябва да посветим нашите животи. Заемането на активна позиция по политически въпроси е само малка част от нашите задължения които придобиваме в качеството си на хора, граждани, родители, служители живущи в едикойси блок и т.н. А свободното ни време... Със същия успех можеха да го забранят със закон.

Моят въпрос е “Не може ли да бъде обратното?”. Не може ли да зарежем медийната, българската, и всякакви други реалности, които се набутват в главите ни, така както майките набутват храна в устите на децата си и да започнем да живеем някаква друга реалност - такава в която можем да използваме нашето време за задоволяването на нашите нужди и потребности, и в която да не ни пука за глупавите изисквания, каузи, и т.н. които обществото има към нас?

Едва ли моите мисли по темата ви звучат непознато. Те се споделя от по голямата част от хората по света. Или поне те така казват: Никой не споделя, че се интересува от българска политика и други такива неща по свое собствено желание и защото му е интересно. Малко хора ще ви кажат, че се comply-ват със социални корпоративни и каквито и да е норми с удоволствие. Но всеобщо схващане е че ако активно се интересуваш от тези неща, ти си нещо повече от просто човек - ти си част от нещо голямо, от нещо което ще съществува вечно и въпреки всичките си минуси е в крайна сметка добро. Че можеш да проявяваш истинските си чувства но с мярка която варира между народи и периоди но винаги я има.

В такава ситуация всеки, който демонстрира индивидуалност е малко или много репресиран. Хората са безмилостни към всички, който не показват необходимото уважение към техните правила (Та те полагат толкова усилия да ги спазват, как ще понесат да гледат как някой ги стъпква?) В тази връзка не знам колко пъти ми се е налагало да доказвам на хората около мен, че не съм идиот, и че това което изпитвам не е апатия, нито пуберитетско желание за бунт, а е просто пълна и непрекъсната незаинтересованост към "проблемите" които вълнуват тях, за сметка на неща, които смятам за по-важни.

Нека сега да ви кажа две думи за идеализираната представа на хората за обществото и тяхната роля в него: грешна е. Ние не се развиваме заедно нито някога сме го правили. Целият ни обществен договор се свежда до "Аз обещавам, че няма да те убивам ако и ти обещаеш да не го правиш." Няма нищо повече. Обществото само по себе си не генерира прогрес. А огромната част вдъхновение и insight които го движат напред идва от хора които нямат нищо общо с него. Ние наричаме тези хора "гении", думичка която не харесвам защото от една страна е обидна за всички нас простосмъртните, а от друга, вярвам е обидна за самите тези хора. 

Да кажеш на някой че е гении е почти като да отречеш, че той е човек. На такива хора се гледа като на изключения които само потвъждава правилото, което е депресиращо с оглед на това, че много от хората, които сега наричаме “гении” са направили това което са направили именно за да докажат, че ние хората като раса ставаме за нещо. Едва ли ще им хареса, че обществото ги е сложило в зоологическата градина на историята (като предвидливо ги е изчакало да умрат).

Наричайки някой “гении” означава да осъдиш всички, които се опитват да му подражават. Ако някой нарисува някоя малко по-разчупена картина му се казва: "Ти на Салвадор Дали ли се правиш?" Ако някой има идеи, които бягат от канона "Млъквай бе Айнщайн!"... И ако за предишното поколение това да напуснеш университета в който учиш преди да си го завършил се е тълкувало по много различни начини, то сега има само един: "Гледай го тоя, мисли се за Стийв Джобс."

Посланието е ясно: Ние хората, които не сме гении не можем просто да се разграничим от общоприетия начин на разсъждение. Можем да изразим несъгласие с него, но за да направим това, ние трябва първо сме наясно с него, при това много по-добре от хората, които просто го приемат за даденост. Тоест атеистите трябва да станат теолози, хората, които не вярват във висшето образование трябва да станат професори  и т.н.

Ясно е, че никой не може да отрече религията, както и каквото и да било друго, използвайки нейните собствени канони.  Така че явно единствения начин да имаш мнение в днешно време е да си съчиниш безобразно сложна, обемна доктрина, която го потвъждава. Тя трябва да е колкото може по-дълга и нелогична така че никой няма да може да може да я обори.


No one cares if you are a genius or not
If more people cared there'd be a lot more geniuses 
