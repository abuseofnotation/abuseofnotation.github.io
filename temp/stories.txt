НЕЛЕГАЛНО
Ако финансовата система продължава да се “развива” така както е тръгнала, скоро ще имаме положения като това.


Влязох в магазина и хванах първия чифт зимни пътъци, които изглеждаха горе-долу ОК и не струваха майка си и баща си. Вече не ми пукаше как изглеждат. Стигаше ми да топлят. И не на последно място, да мога наистина да ги придобия.

Продавачката, момиченце на 15-16 години, което си оправяше маникюра и говореше по телефона, само ми посочи процепа за прокарване на кредитна карта и продължи телефонният си разговор, който водеше сигурно от началото на деня. Аз зачаках да приключи.

- Да, и аз си харесах жълтите, ама ми се виждат твърде обикновени… Какво? Къде си ги видяла? Момент sweety, тук имам клиент сега… Господине! Ще може ли да си прокарайте кредитната карта…

- Нямам кредитна карта. - Имах чувството, че казвам това за стотен път.

- Добре, тогава да ви изкараме…

- Не искам.

Тя понечи да ми каже нещо, но аз я прекъснах:

- Знам, че отнема само пет минути. Че ми гарантира огромни намаления и така нататък, но все пак не искам кредити. Ясно? Добре… Сега, преди две години, когато си купувах предишните - Продавачката направи погнусено изражение когато й показах вече тотално изтритите ми обувки. - вие все още работихте с кеш. Сега вече не работите ли?

- Хартиени пари ли? Ами не… Но наскоро видях, че в метрото са сложили в там едни машини, които ги приемат: Пускаш банкнотата и банката автоматично ти намалява кредита с колкото си пуснал.

- Това е хубаво, но аз нямам кредит. - Казах.

- Как така… Защо?

- Защото не обичам да съм длъжен на никого.

- Ама… Ама вие най-малкото сте възрастен. Вашите родители не са ли ви прехвърлили вече техните кредити.

-- Да, прехвърлиха ми ги, но преди няколко години ги изплатих и…Вижте, нека не навлизаме в този разговор. Кажете, не мога ли да ви платя обувките по някакъв друг начин. Не с кредитна карта,  не с ваучер, не на изплащане… Не може ли например с банков трансфер.

- Ами май може… Никога не съм го правила, но… би трябвало да работи.

Тя поиска номера на сметката ми и започна да пише нещо на компютъра си.

***

Последното което помня беше, че някой ме удари силно по главата ми. Когато се събудих бях легнал по корем на пода, а ръцете ми бяха вързани с белезници.

- Още като ми каза, че искал да плати с банков трансфер започнах да усещам, че има нещо гнило… - Продаваката говореше. - В началото си мислех, че се ебава. Мислех си, че шефовете са го изпратили, за да ме провери, как работя или... Ама в момента в който му въведох данните и ми показа баланса по сметката му… Викам си: “Тоя прошляк има собствени пари. Има достатъчно, за да живее години наред, без да работи…” Веднага разбрах, че това няма как да е легално. И тогава ви се обадих и…

- Браво. Постъпихте правилно.

Мъжки глас. Поглеждам назад.

Полицая стиска ръката на момичето.

Което можеше да му бъде дъщеря.







КАРНАВАЛ
Млад учен се подготвя за пътешествие във времето и открива, че това начинание изисква някои много странни приготовления.


Балдър не знаеше как да реагира. Почти беше сигурен, че във изследователските бази не се организираха карнавали, а точно в този момент не се сещаше друга причина поради която шефът му би облякъл впито лъскаво трико обвито с мигащи лампички, които го караха да изглежда като коледно дърво.  Той беше чувал, че хората, които често пътуват във времето започват да се побъркват, но.. “Мамка му, точно сега ли трябваше да се чалва тоя. Шибаната мисия е утре.”

- Балдър! - Мифин извика. - Какво ме гледаш така?- Искам те след пет минути в офиса ми. И облечи това! - Той метна на Балдър трико, подобно на неговото.

Балдър се върна в кабината си,  нахлузи трикото и после внимавайки някой познат да не го види, той се запъти към офиса на шефа си. “Дано не е някаква шега.” той си помисли. Малко вероятно. Сега не беше време за шеги. И Мифин осъзнаваше това повече от всеки друг.

- А, ти ли си. Влизай. - Мифин отвори. От главата му стърчеше стара антена от радиоприемник. - Виждам, че костюма ти е точно. Сега ще ти дам и очилата и…

- Сър?

- Да, Балдър?

- Мога ли да попитам какво е това, което носите на гърба си?

- Това, Балдър е кашон, боядисан е със сребърна боя. Вътре има тонколони, които издават силен рев,а тези две лампички отзад светят много ярко. Нищо специално общо взето, но мисля че ще свърши работа за мисията утре.

- И по какъв точно това би ни свършило работа утре? - Балдър не се сдържа да не попита.

- Ами, това е за пред хората… Нали трябва да изглеждаме сякаш сме от бъдещето.

- Момент. - Балдър се чувстваше все по-некомфортно. - Ние се връщаме в 2012, нали така? Но 2012 е минала, тоест, ние наистина сме от бъдещето, от гледна точка на хората в нея.

- Виж сега. - Мифин започна. - Това че за тях ние сме от бъдещето е факт. Но как по дяволите ще им го докажем? Сега ще ти покажа как са си представяли бъдещето през 2012. - На екрана на Мифин се показа илюстрация на човек, носещ трико подобно на неговото. - Ето така са си го представяли. И ако не отговаряме на тяхната представа, нас просто няма да ни възприемат сериозно.

- Как така няма да ни възприемат сериозно. Ние можем…

- Какво можем? - Мифин прекъсна Балдър. -  Да летим? Еми сори, но тоя номер фокусниците го правят от 19-ти век. Да четем мисли? И какво у това? Да не искаш да накараш всеки от тях да си намисли едно число от едно до десет и да го познаваш?

- Добре, сега разбирам. - Балдър каза. -  Но това ли е начина? Защо вместо да ги заблуждаваме примерно да не им разкрием как работят технологиите зад тези магии в кавички?

- Успех с това.

Балдър отдели няколко секунди, за да се замисли как би подходил за да обясни как работи някоя от по-простите технологии, примерно антигравитационната система, стъпвайки само на технологични открития направени преди 2012. Беше невъзможно. Дори и да разбираше всичко, дори да имаше насреща си най-големите умове на епохата, едва ли ще може да го направи за по малко от три години.

- Е? Мифин каза настоятелно.

Балфър си пое дълбоко дъх:

- Покажи ми илюстрациите.

За щастие повечето от разминаванията бяха в детайлите. Хората от 2012 бяха предсказали правилно, че всеки човек от бъдещето ще има персонално летателно средство, но по някаква причина бяха решили, че то ще е някаква вариация на мотор с вътрешно горене (само по името си личеше колко допотопна технология беше това). Едва ли можеше да им се обясни, че машината, която позволява на човек да се вдига до над 1000 метра над морското равнище ще е по-малка от портфейл. Още, те бяха предвидили, че хората ще могат да комуникират с компютрите. Но не предполагаха, че само след 50 години ще имат датчици,способни  безжично да засичат електричните импулси на мозъците от 100 метра разстояние. Може би затова всички хора на илюстрациите на Мифин бяха изобразени със шлемове, които поразително приличаха на…

- А тоя какво има на главата си? - Балдър викна развеселено. - Купа за бъркане на яйца?

- Болдър, ти си гении!

- И след едно посещение на междугалактическия магазин за домашни потреби двамата изследователи бяха готови за новата си мисия.

Работата на хората, които пътуваха във времето не беше лека: за да се доберат до двамата човека в света, които имаха възможност да го променят към по-добро, те трябваше да се срещнат с още поне сто паразити. Но най-досадната част от всичко беше неизбежната среща с президента на САЩ, от която никой пътешественик във времето не бе съумявал да се отърве:

- Не мога да повярвам, че сте от бъдещето… -  Той говореше от своят стол в овалния кабинет. - Toва е направо невероятно.

- Така си е. - Мифин имаше чувството, че е водил този разговор хиляди пъти.

- Та кажете за мен. Добре ли се справям? Ще ме изберат ли за втори мандат.

- Ами много е важно как ще действаш от тук нататък. - Мифин каза, за да се измъкне от ситуацията.

След още половин час разговори в този дух те най-накрая успяха да се сбогуват и да излязат от белия дом.

На изхода ги обградиха журналисти:

- В правилна посока ли сме се отправили? Ще има ли трета световна война? Какво е вашето послание на хората от 2012?

- Моля ви, трябва да вървим. - Балдър каза.

- Само едно кратко изявление!

Осъзнавайки,че ще му се наложи да говори пред  половината свят, Балдър изтръпна.

- Спокойно. - Мифин му намигна. - Тия изказвания така и така никой не ги помни на следващия ден. Аз ще се погрижа…  - И той застана пред микрофоните и игнорирайки всички въпроси, започна да говори:

- Жители на земята. Вероятно след като идваме от време, което при вас все още е настъпило вие очаквате да ви кажем нещо, което все още не знаете. Ако е така, ще се наложи да ви разочаровам: Истински важните принципи, които наистина си струва да бъдат изброени са формулирани много преди аз или вие да сме родени. Затова моето послание към вас е следното: Бъдещето е сега. Вместо да мечтаете за свят, в който хората са добри един към друг, просто бъдете добри. Вместо да мечтаете за истина… Ами… Просто кажете истината. Не заблуждавайте нито другите, нито себе си.

Журналистите бяха в екстаз, както и със сигурност хората които гледаха речта по телевизията си.

- Е, партньоре. - Мифин се обърна към Балдър.  - Mисля че е време да отлитаме!

И двамата нахлузиха  включиха лампичките на кашоните си, боядисани със сребърна боя и полетяха, придържайки купите за бъркане на яйца върху главите си.










“Спомените понякога ни пречат да живеем.” Главния герой на този разказ е напълно убеден в това, и дори намира начин да преодолее тази пречка. Но с цената на какво?

Спомени спомени,

назад във времето ни връщате.

Спомням си кви ли не глупости – как съм си играл  с моите съученици в първи  клас, фамилии на футболисти, които са аут от години, а да не говорим за темите от кандидат студентския ми по литература, на който, на всичкото отгоре, се провалих. Затова много се изкефих като чух за „Re-member 1.0” – софтуер, който се свързва с мозъка, и ви дава възможност да ударите един як defragment на спомените ви – да махнете тези, които няма да ви трябват, и да оставите само нужното. Производителите твърдят, че можеш да го направиш и сам, но аз все пак реших да се възползвам от услугите на на един от техните квалифицирани консултанти:

- Нали знаеш, че тия спомени дет ше ги делнем могат в последствие да се окажат важни за теб. – Той попита. - Примерно ако си изтрил спомена за някой клиент, с който си работил преди десет години, и той изведнъж се сети за теб и ти се обади с някой добър проект, но понеже ти не го помниш се откаже.

- Е нищо. – Казах. - Явно не ни е било писано да работим заедно.

Така в  шеги и закачки мисля, че успях  да му обясня какво исках да направим: Не исках да трия само лошите спомени, защото неприятните преживявания осмислят приятните. Не исках и да пипа много ранни спомени, защото знаех, че мозъкът дава много бъгове - чел бях за един пич, който си е изтрил часовете по математика в първи клас, и изведнъж беше станал напълно неспособен да работи с числа. И освен това не исках да се трие…

Офф, имаше  още нещо, което не исках, но в момента не се сещам какво беше…

- Но няма значение – Резюмирах аз. – Основната ми идея е, че има твърде много случки в живота ни, които остават недовършени. Неща, които които просто запомняш без причина:  някой ти казва нещо, което и самия той няма да помни след няколко часа… Чуваш едно изречение по телевизията… Аз имам един спомен отпреди осем години как седя в стаята ми и си правя сандвич с щунка и кашкавал. Дееба, защо мозъкът ми е решил да запечата точно това?

- Разбрах ви – Човекът каза. - Искате да изтиете само отделни парчета информация, които не отговарят на общия контекст на живота ви. – Човекът каза.

После ме сложи  да легна и заби в черепа ми няколко  игли, през които течеше ток.

Отначало  болеше, но после започвах да свиквам – през няколко секунди всичките игли едновременно излъчваха силен електрически импулс. Със всеки импулс изчезваше един спомен. Постепенно започнах да забравям всички хора, с които вече не поддържах връзка. Забравях всички неща, които не използвах. Всички distraction-и, които ми пречеха да работя и да се забавлявам качествено.  Всички… Всички…

- Готов си… - Човекът откачи иглите. – А ето и безплатната ти напитка. – Той каза и ми подаде един кен Кока Кола, която изпих го до дъно.

***

Докато чаках  на опашката за излизане, се зазяпах  в момичето от персонала на Re-member, което проверяваше личните документи на клиентите. Тя не беше най-красивата, която съм виждал, но не можех да откъсна очи от нея. Нещо ме караше да се изчервявам, само от мисълта, че може да ме забележи. Въпреки че шансът за това беше малък – погледът й беше фокусиран право напред, за да не допуска никакви външни дразнители, които биха я разконцентрирали докато си вършеше работата.

Моя ред  дойде и застанах пред нея. Като ме видя тя изведнъж се оживи и ми се усмихна чаровно. Аз се усмихнах в отговор и й помахах за чао, докато влизах в асансьора. Точно преди да вратите да се затварях я чух да казва: „Довиждане.”

И после: „Радвам се, че сте отново при нас!”













Двама приятели, които са си поставили за цел да станат най-добрите в света на ски. Едва когато почти са успяли осъзнават, че най-добрия може да е само един…


По  мотиви от разказа  „Удивителната смърт  на Дъдли Стоун” на Рей Бредбъри.

Спирам след борчето, което бяхме определели за финал  и поглеждам към човека зад  мен. В някакъв филм бяха казали, че няма значение дали ще биеш със сантиметър или с километър, но това са глупости. За да спечелиш едно състезание истински трябва не е достатъчно твоето време да е най-малко. Трябва да имаш време да спреш и да запалиш цигара, както правя аз сега,  да се насладиш малко на слънцето, което грее над планината,  да се обърнеш назад и да видиш опонента ти. Да го видиш задъхан, напрегнат и уморен, и да осъзнаеш, че и ти си бил на същото място, и в същото положение.

Само че преди  него.

Даниел гори от яд докато закантва със ските си, а  аз не мога да скрия усмивката ми, но в момента, в който той стига до финала, веднага преставам да се чувствам победител. Преставам да мисля за него като за опонент и започвам отново да го възпримам като най-добрия ми приятел. А той си е точно такъв.

* * *

Запознахме се преди  повече от пет години, когато бяхме още тийнейдъри. Още от тогава бяхме много различни: той беше популярния пич, а аз бях зубъра. Той беше  общителния – аз затворения. Той е красив, аз не съм нищо особено.

Тези различия се стопиха, когато почнахме да караме. Лека полека започнахме да правим все повече неща заедно. Заедно събирахме пари за екипировка и си правехме програмата така, че да прекарваме цялото ни свободно време заедно, под стръмните склонове на Витоша. Заедно усъвършенствахме уменията си и си помагахме взаимно и заедно се състезавахме към върха…

* * *

- Три минути, четирисет  и пет секунди и около десет  стотни. – Казвам му, още преди  да е събрал сили да ни  попита за времето ни.

- Добре. А колко  беше световния рекорд? – Той  пита, въпреки че добре знае  отговора. И двамата го знаехме още от преди пет години. Тананикахме си това време като мелодия и се състезавахме с него всеки ден.

- Има ли значение вече точно колко е? И двамата вече сме много по-бързи от това. – Аз казвам. – Учителя ни беше  прав.

* * *

Когато срещнахме Учителя вече ходехме често на Витоша и бяхме известни. Познавахме хората, по поддържката на лифта, които ни даваха картите тънко. Познавахме ски инструкторите, които ни запознаваха с момичетата. Познавахме всички типове от Алекo, които всеки път пазеха една маса специално за нас. Един ден, обаче тази маса беше заета. Там беше седнал един възрастен човек, който съсредоточено, топеше пакетче чай  в пласмасовата му  чашка, и го гледаше как плува. Имаше достатъчно място за да седнем с него, но този вариант  не се хареса на Даниел, който започна да се кара със възрастния човек.

- Знаеш  ли кои  сме ние? -  Даниел изкрещя накрая.

-  Кои сте? Поредните  хлапета, които са научили няколко  трикчета и се мислят за  големите звезди.

-  Казваш, че караме  зле?

-  По-лошо. - Човека отсече. -  Карате посредствено.  Достатъчно добре за да се мислите за голямата работа, но не и, за да сте нещо повече от аматьори. След няколко години като се наложи наистина да работите за парите си и двамата ще зарежете планината. И цял живот ще разправяте на отекчените си жени колко сте били добри на младини.

- Това няма да  стане никога! - Даниел каза, но  човека игнорира репликата му.

-  И знаете ли  кое е най-жалкото. - Той продължи. - Гледам ви как карате и  вие имате потенциал. Имате  потенциал да сте най-добрите в света, но малко по малко го съсипвате, в търсене на евтина слава.

- Най-добрите в  света? - Усетих как гласът ми  трепери само при мисълта за  това.

- Мислиш, че е невъзможно? - Възрастния човек се обърна  към мен. - Аз пък ви казвам така: Обзалагам се на всичко което имам, че ако отделите пет години от живота си, в които давате всичко от себе си в ски спорта, накрая ще сте по-добри от всички останали. Пет години, и ще сте номер едно!

Тези пет години изтекоха днес.

* * *

Поглеждам пистата ни, по която са набучени борови летви, боядисани в червено и синьо, разположени до милиметър в съответствие с изискванията на олимпийския комитет. Поглеждам хрнонометъра, който показва, времето ни. Туко що поставихме нов световен рекорд. Няма нито един човек публика, но с наближаването на зимната Олимпияда през  две и десета, все по-ясно си ги представям - феновете, журналистите и букмейкърите, които последните осем години се скъсваха да правят прогнози за това кой ще е новия шампион. Журналистите, треньорите, опонентите. Тяхната реакция… Със започването на състезанието ще сме двама нещастници, които никой не е чувал. Но с края му ще бъдем  шампиони.

- Спечелихме, Даниел. - Аз казвам тържествуващо. - Все  още никой  не го знае, но  ние спечелихме.

- В голяма грешка си. - Той казва.

- Какво имаш предвид?

- Ти спечели!

* * *

Той се нахвърля върху  мен и ме поваля. Кантът на ската  му, наострен като мачете, се допира до врата ми, и от студа метала се залепва за кожата ми. Даниел се изправя  над мен. От устата му излиза пара докато говори:

-  Ти спечели! - Той казва. -  Аз съм номер  две!

- Полудя ли? Какво  те прихвана? - Целият треперя.

-  Много добре  знаеш какво ме е прихванало. Знаеш какво е чувството на  победата, и на какво е готов  човек, за да изпита това  чувство… Номер две! Сребърният медал могат да си го сложат отзад!

- Вярно, напоследък  честичко те надминавах. Но истинското  състезание предстои! И ти можеш   да победиш!

- Със сигурност  … Защото теб тогава няма да  те има!

Слънцето се скрива зад плътен облак.

- Замисли се. - Даниел  продължава. - Сами сред планината,  двама неразделни приятели. Няма  доказателство, няма и мотив.  След няколко месеца – аз  печеля, ставам известен. Ти си  мъртъв и  всички са те  забравили. - Той се изхилва истерично.

- Ти, глупав човек…

Аз се превъртам, хвърлям малко сняг в очите  му и докато успее да се изправи  се изправям и аз. „Щрак!“ и автомата ми е закопчан. Обръщам се към  пистата и се приготвям да бягам.

- Ако не сега, ще  те хвана следващото спускане! - Даниел казва, и аз спирам на безопасно разстояние, за да му отговоря.

- Грешиш брато.  Няма да има следващо спускане.

- Но на Олимпиадата…

- Аз няма да  участвам на Олимпиадата.

- Наистина ли?

- Да. Ти ще спечелиш.  Поздравления, за победата, ако не  се видим,.

- Какво по…

- Радвай се на  титлата ти. Но всеки път, когато  даваш интервюта, където говориш  колко си велик, или като  се натискаш с моделки в  съблекалнята, спомни си , че въпреки  цялата ти слава, и пари има  едно момче, което е готово  във всеки момент да ти скъса  гъза на ски. Накратки: Спомняй си за мен.

- Ти копеле! - Даниел  крещи, но аз едвам го чувам,  защото вече се спускам по  пухкавия склон, маркирайки своята  територия със зигзакообразни  следи. Планината, чудовищно красива  се разтреперва под ските ми. Зад мен Даниел забива настървено щеките в неутъпкания сняг. И това ще е последното състезание, в което ще е номер две…















СТАЯ 404
По погрешка, Инженерът, влиза в една  несъществуваща стая. Героите в нея са невидими. За всички освеен за него. Дали и той няма някакъв проблем? (В Лайт)

Бях отседнал в стая 403, но докато се връщах от басейна, и погледът ми все още беше размазан от хлорираната вода, по погрешка отворих една врата надясно. Веднага разбрах че съм сгрешил - в стаята беше празна – прозорците затъмнени, а точно в центъра седяха двама дебелаци, с неугледен външен вид, облечени с бели ризи, от които прозираха презрамките на потниците им. Те се бяха облегнали над някакъв чертеж, и спореха ожесточено, по някакъв очевидно важен въпрос.
- Извинете господа. Объркал съм стаята. - Казах.
- И те изведнъж млъкнаха и се обърнаха към мене.
- Ама ти ни виждаш. – Единият каза.
- Направо си ни виждаш – Другият си наплюнчи ръката и си заглади бретона. – А тебе момче, давали ли са те по телевизията?
Когато разбраха, че не са ме давали, те се загрижиха и започнаха да ми изреждат други медии:
- По радиото?
- Ми не.
- Вестници?
- Не.
- Личен блог?
- Не
- Профил във Фейсбук, поне?
- Мразя го тоя фейсбук!
- Това обяснява всичко. Остави си името и адреса.
- Няма да ви дам личните ми данни! – Бях онемял от учудване.
- Не мисля, че не разбираш колко сериозна е ситуацията. – Единият от дебелаците каза. – Пази си данните щом искаш. Но както е тръгнало с теб, може всичко да завърши фатално. Нещата сега са сложни…- Той каза.
- Не са като едно време. – Другия се намеси. - Концепцията за реалност на хората просто не е същата.
Докато те ми говориха някой нахълта в стаята:
- Скъпа, скъпа! Прибрах се! – Той отвори вратата, хвърли един поглед на стаята – Ха, тук няма никой. – той си тръгна.
- Е видя ли какво имам предвид. – Единият от дебелаците каза. – Въобще не те забеляза.
- Дори и факта, че си почти гол не помогна. – Другия добави.
Първоначално си помислих, че е някаква скрита камера, но колкото и да се мъчих не се сетих кой от приятелите ми я е поръчал. После осъзнах, че всъщност нямам много приятели, и че наистина ми се беше случвало хората да ме подминават, сякаш наистина не съществувам.
- И какво казахте за концепцията за реалност на хората? – Този въпрос сякаш ги отприщи и те не спираха да говорят:
- Имаше една много красива водеща на сутрешен блок. – Единия каза.
- Сякаш циците й искаха да излязат на свобода, докато говореше. – Другият добави.
- И тя беше женена за един наш познат. Много свесно момче, но през живота си не беше направил нищо, за да го дават по телевизията. Дори на митингите на СДС през деветдесет и седма не беше влязъл в кадър. А жена му – всяка сутрин по два часа. Водеше го тоя блок, и всяка вечер по време на вечеря пак само пред телевизора седяла. И както гледала само в екрана, по едно време спряла да забелязва мъжа си.
- Никакво внимание.
- И по едно време и той забелязал, че го смята за един нереален, някакъв такъв.
- Веднъж си тръснала цигарата върху него. И той като се ядоса и избухна…
- И какво стана? – Не можех да не питам.
Единия дебелак ми бутна някаква изрезка от вестник в ръцете:
„Мъжа на Лили Райчева, я пребил с колан”
- Ужасно! – Казах.
- Е, тия вестници преувеличават. – Единият ме сряза.
- Беше от тия малките коланчета, - Другият добави. - Въобще не я е заболяло, даже добре и е дошло. Те се оправиха, те двамата. Тая като видяла мъжа й в репортажа по случая, изведнъж, все едно го е преоткрила. Изведнъж отново си дала сметка, за него. После, любов, деца, брак… – Единият каза.
- На сватбата толкова се напих, че повърнах върху тортата. – Другият добави.
- И ние решихме да изследваме този феномен, и се натъкнахме на много такива случаи. Хората вече се осведомяват за всичко от само от телевизията и интернет. Ако някой го няма там,той някак си спира да съществува, разбираш ли каква е работата? И понеже ние с тоя тука сме свестни хора, решихме да се погрижим за това… – Единият каза.
- Всеки да получи 15-те минути слава, дет се вика. – Прекъсна го другия.
- Забелязваш ли, ги певиците и филмовите звезди, как се появяват и изчезват всяка година? Да не мислиш, че е случайно? Ние го правим, за да набутаме максимално много хора да ги дават по телевизията. Е вчера уредих един биохимик да танцува в балета на Азис, шот се оплакваше, че министерството не му отпуска пари за експерименти. Така че дай да те набутаме и тебе някъде, защото иначе лошо…
Мога да ти покажа каква е съдбата на тия, невидимите. Хора свестни, съвестни, потъвяат в анонимност, и накрая като пишат за всичко това на майките и бащите, се оказва, че те са ги забравили. Викат: „Скъпи, обажда се някакъв човек, дето твърди, че ни е син. Ти помниш ли да сме имали син?” „Ми не знам, скъпа – дай да чекна във Фейсбук”. Добре, че направихме Фейсбук! – Единия каза.
- Най-накрая и ние имаме приятели. – Другия добави.
- Един момент. – Включих се в разговора за пръв път от доста време. – А вие? Вие защо сме невидими, като можете да уредите 15-те минути слава на всеки.
- Абе отпиши ни нас. – Единият каза.
- Нашите отдавна минали. – Другия добави. - Сега се опитваме да помогнем на другите. Защото сега колкото и да си способен и свестен, си нищо, ако нямаме новина. Трябва да имаме новина, дет се вика. Ше ти намерим нещо и на теб. В краен случай можем да те уредим в някой уличен репортаж на бТВ – ти ше се престориш на случаен минувач, а те ще те питат за глобалното затопляне.
- Не, мерси. – Аз запелтечих… – И сега съм ОК. Аз…
Ясно беше, че медиите създаваха една нова реалност, но просто не исках да бъда част от нея. Излязох от стаята и просължих да водя моя малък, но щастлив живот.
Няколко години по-късно ги видях по телевизията, докато гледах предаване за най-големите хитове на 90-те. Пееха някаква песен - май се казваше „Макарена”.












ХЕПИЕНД
История за това което скоро предстои да се случи със света.

Вестниците наричаха Джон Готи „човекът, който купи света на разпродажба”.

Той беше един от най-богатите хора в света още преди да направи четирийсет. И благодарение на една внезапна финансова криза която му даде възможност да изкупи всички акции на своите конкуренти, почти на безценица, Готи придоби една трета от активите от световната финансова борса – горе долу една четвърт от всички пари на света.

Доста добре за човек без средно образование.

Световните лидери, се опитваха да запазят контрола си, но постепенно разбраха, че няма значение чии портрет седи на парите – важно е в чии джоб са. Вечната игра на интереси отстъпи място на неподражаемата предприемчивост и вечно преследване на долара и…

…И постепенно целият свят стана света на Готи. Готи не беше религиозен, така че религиите западнаха. Науката постепенно се насочи само в области, които му бяха интересни, а образованието, както се беше изразил един от най-големите духовни водачи от миналия век, „си е ебало майката”.

*	*	*

В офиса на Джон влезе Мирослав Иванович, шефът на научния отдел и един от най-блестящите учени на двайсет и първи век. Те двамата често се виждаха.

- Как сте Джон. – Иванович попита.

- Обичайното. Как вървят проектите.

- Кои по-точно?

- Ами, миналата седмица възложих няколко неща. – Джон извади тефтера си и прочете:

„Нискокалорично пържени картовки, които имат същия кус като обикновените.”

„Силиконови цици, които да не се усеща на пипане, че са силиконови”.

- Умолявам ви, оставете този тефтер, Джон! – Мирослав Иванович каза. - Имам да говоря с вас за нещо много по-сериозно. Нещо, което не търпи отлагане.

- Какво? – Джон погледна към Мирослав с досада.

- Ами няма лесен начин да го кажа…

- Моля ви Иванович!

- Има голяма вероятност скоро да настъпи края на света. - Джон остави тефтера си, запали пура и подкани Иванович да му обясни по-подробно какво има предвид:

- Моите колеги засякоха метеорит, който е на път да удараи земята през 2012. – Иванович подхвана. - Преди това полюсите ще се обърнат, което ще причини невъобразими катаклизми които…

- Невъобразими какво?

- Катаклизми Джон. Сещате се, големи вълни, урагани, и така нататък.

- Аха. И вие ми предлагате да…?

- Разработили сме проект. Нарекох го „Спасяване на света”.

- Не особено добро име, Иванович.

- Нямах време да измислям име! – Иванович се сопна. – Всяка секунда е ценна. С ваше разрешение ще започна проекта още утре сутрин, като за целта ще ангажирам най-добрите ни инженери и астрономи. Първоначалния ни бюджет ще бъде петдесет и три милярда долара, с които ще конструираме ракети, които ще отклонят траекторията на метеорита. Първоначалните ни изчисления са обнадеждаващи и ам и моито колеги мислим, че ще се справим с тази задача.

- Иванович. - Готи му направи знак да спре. - Това, което ми казвате ми се струва напълно невероятно. Метеорит, ракети, края на света. И мисля… Мисля, че за момента е по-добре да се съсредоточите към останалите проекти, които имате.

- Но света ще свърши! Не разбирате ли, че света ще свърши!

- Стига сте ми крещял, Иванович, разбрах какво казахте. Но аз никога не съм бил привърженик на света, на първо място. Пък и знаете ли какво? Компанията ми може да спечели повече от унищожаването на света, отколкото от неговото запазване. Примерно ако организираме луксозен круис със совалка, със изглед към избухващата земя. Вече си представям рекламите. „Гледка, за която си заслужава да умреш.” Или „Елате – нямате друг избор.” Знаеш ли какво? Точно това ще направим! Хората ще го купят колкото и да струва! Ще направя купища пари!

- Но не разбирате ли, че ние всички ще умрем! Няма къде да харчите тези пари!

- Ще ви призная нещо Иванович. Откакто станах най-богатия човек на света се чувствам, че съм изпълнил мисията си на тази земя. Опитвам се да спечеля повече, но не мога. И това е един добър завършек на живота ми. Представете си само колко пари ще направим само от мърчъндайс. Филми за края на света, книги за края на света. Бутки, от които можеш за стотина долара да изпратиш съобщение до космоса. Фанелки, и шапки със избухващата земя…

Мозъкът на Иванович беше напомпан с научни концепции, както мускулите на културистите с анаболи, но когато го напрегна не можа да намери отговор. Защото Иванович беше умен, а целия разговор, който водеха - тъп. Тъп като продуцираните от Готи холивудски блокбъстъри, които винаги завършваха щастливо.

Иванович погледна нещата в очите – такава беше реалността. Готи беше негов шеф, и в световната история винаги когато някой като Иванович е искал да направи нещо добро, той е трябвало преди това да помоли някой като Готи за разрешение. Това накратко беше историята на нашия малък свят, и когато погледна нещата в перспектива, Иванович установи, че това, което предстоеше да се случи, щеше да е достоен неин край. Хепиенд.








…ЗА КУПОНА
Тийнейджър, отива на купон с надеждата да се сдобри момичето, което обича. Когато влиза, осъзнава, че това е най-добрия купон, на който в бил. И след малко нищо вече не е същото. Това е първия ми разказ, който беше спечелил и второ място в някакъв литературен конкурс.

Получих SMS от непознат номер. Реших, че е от нея. Пишеше просто, че има купон на адрес, който видях, че е на две преки от нас. Исках да я видя, както и да ходя на парти, плюс когато видиш такъв SMS знаеш, че е нещо голямо. Пратих няколко подобни съобщения и след половин час вървяхме натам с няколко приятели. Залезът не се виждаше от блоковете срещу нас. Беше студено и сухо, но но ние бяхме дебело облечени - нищо не ни пречеше да обърнем по бира по пътя за там.
- Хей, Боби, какво прави Ани? - попита Иван
- Ми, разделихме се. - казах.
- Сериозно ли? И как си?
- Ще оживея, споко. Ае да влизаме. Изпихте ли си бирите?
Като казах, че ще оживея, не бях съвсем сигурен, но да не се отклонявам. Беше голяма и хубава къща с голям балкон и двор. Бих казал, къщата на нечий живот. Имаше много хора на пръв поглед. Даже няколко човека седяха пред входа.
В антрето имаше около двеста празни бирени бутилки. Там беше и мястото, където всички гости си бяха оставили дрехите и чантите - имаше достатъчно зимни якета, за да се скрият няколко души под тях. Иван определено беше екзалтиран:
- Да резюмираме видяното - има много алкохол и много хора - тоест всичко необходимо, следователно…
- Аре Борисе, хвърляй си якето там и да тръгваме. - каза Димо. Явно всички бяха нетърпеливи - Ооо, вижте го, нашият Борис, слага си якето под другите, за да не му го откраднат!
- Е има шанс - каза Иван - има и крадци, които нямат вкус.
Лафове като тези ме дразнят доста, особено когато хората, които се ебават с мен, ми се водят приятели, но това няма значение, защото влязохме вътре. И не беше просто яко. Да кажеш, че там беше яко, е все едно да кажеш, че Големият каньон е „цепнатина в земята” - не само че не си близо, ами си в генерална грешка. Та имаше елементите на нормалните купони на 10-та степен. Пички, алкохол, джойнт, пластмасови чашки, тъпи теми за раговор и неудържим хилеж, силна музика и достатъчно хора, на които да крещиш в ушите, защото иначе не те чуват. Един купон не може да ти оправи лошото настроение, но може поне да те накара да го забравиш за малко - в случая за доста…
Очите ми все търсеха нея, но носът, устата, и ушите бяха заети с други неща. Около дванайсет и десет. Приятелите ми са някъде наоколо, а мен ме обзема неистово желание да намеря тоя, който прави тва парти и да го прегърна искрено. Не знам дали би му било приятно да му фъфля нещо в ухото, докато той се чуди как ще оправи всички тия мизерии у тях, но по-скоро го правя за себе си. Видях един мой колега.
- Как е. - питам.
- Заеби. - отговаря.
- Виждал ли си Ани тука някъде?
- Ани ли? Що реши, че е тук?
- Не знам. Се едно. А кой го прави тоя купон.
- Не ме ебе. - Донякъде му се отдава да се прави на готин.
Няколко подобни такива разговора и нищо ново като инфо. Запознах се с едно приятно изглеждащо момиче, но като се замисля на добър купон всички изглеждат приятно. Прекарваме около час заедно, и дори докато й записвам телефона, си мисля, че надали ще се видим в реалността. Тя сигурно е стигнала до същия извод. Просто малко време прекарано супер яко с човек, който няма да видиш никога повече, в стая, в която няма пак да влезеш. Не можех да се видя с нея в нормалния, всекидневен живот. В живота, в който аз съм дизайнер, а тя - мениджър, примерно. Не бихме имали нищо общо. Хубаво е, че този живот не съществува за мен сега.
Когато излизам, виждам, че всички са полудели. Хората, които преди стояха сдухани на столовете отстрани, бяха изчезнали. Не, не бяха отишли да танцуват, не бяха се слели с тълпата - бяха изчезнали. Щяха да се появят около обяд на другия ден заедно с болката от махмурлука и останалия свят. Светът, за който аз се сещах на всеки десетина минути примерно, но знаех, че скоро ще забравя. Само до сутринта де - това е напълно приета от обществото психоза. И не защото обществото принципно е толерантно или нещо такова, просто цивилизацията ни се гради на нея. Две момчета хвърлят бирени бутилки от прозореца… пълни.
Къде ли е, все пак, Ани. Пак отново усетих това гадно чувство, но поглеждайки часовника установих, ча са минали седемнайсет минути от предишния път, когато се сетих за нея, и за работата, и за изпитите, и за финансовите проблеми. Бях изследвал това при себе си. С напредването на времето и партито се сещаш за такива неща все по-малко. Примерно, щях да се сетя за тях пак след половин час, после след час и половина и след това на обяд на другия ден заедно с болката от махмурлука и останалия свят… По това колко рядко се сещаш се установява колко добър е купонът. По-добре ще е ако отида да мятам бирени бутилки през балкона. Кой, по дяволите, прави тоя шибан купон? Със сигурност е някой, на който не му пука за къщата му. Току що пуших трева и съм нервен. Търся приятелите ми, но те вече се въргалят някъде или се опитват да свалят някакви момичета, пък и всъщност не ми трябват. Непрекъснато някой ми подава бутилки и джойнтове, по пода е пълно с хора, които не могат да станат. Жените се събличат - някои красиви, други не.
Отивам към балкона. Хора са се наредили на опашка и скачат от него. Приземяват се на тревата в двора от около пет метра и изпадат в див хилеж, стават без да се изтупат и отиват да скачат пак. Е, някои не изпадат в див хилеж, а умират за известно време на поляната преди да станат и да продължат да скачат или просто заспиват на тревата. Всички, които са на опашката, чакат с нетърпение да скочат пак. Нареждам се. Всички ми крещят в ушите колко е екстремно и яко. Скачам от балкона. Въздухът бучи в ушите ми, но само за секунда - преди да усетя болката. Не трябваше да падам на крака. Почвам да куцукам пак към входа на къщата. Може и да е счупен, но ще се притеснявам за това тогава, когато ще се притеснявам за всичко останало - утре по обяд, когато се събудя и всичко ме боли. Отново търся с поглед Ани, но вместо нея виждам моя приятел Димо, който се целува с някакво момиче. Той е с лице към мен и с ръце на задника й, докато тя му прави смучка на врата (за която сигурно ще съжалява утре). Той вика силно. Виждам как момичето се обръща и тогава поглеждам лицето й и осъзнавам, че тя не е момиче, а възрастна, бих казал застаряваща жена
- Ти луд ли си? Крещя в ухото му.
- Кво ти пука? Само за купона! - Крещи Димо в отговор и изпада в неконтролируем хилеж
- Тая сигурно е на четиридесет и пет! Поне! Откъде, по дяволите, я намери.
- Де да знам, кой прави тоя купон, въобще? - Пита.
- Е, разпитвах хората през цялото време, но май никой не знае. Всички са дошли по различна линия и…
- Нищо не чувам - Димо ме прекъсва и ми прави знаци. - Тоя дето прави купона сигурно е в някой ъгъл и не може да си каже името. - После ме бута и сочи с пръст вдясно. Като поглеждам там, виждам как петима души свалят тапета от една стена. Дърпат с всичка сила. По едно време идва шести, който държи неотворена бутилка кола, тръска я малко и започва да пръска тапета заедно с хората, които се опитват да го свалят. Тва трябва да спре, иначе тоя дето прави купона, ще си навлече големи неприятности. Решавам да го намеря. Със сигурност има достатъчно приятели тук, че да сритат задника на тия глупаци. Тичам към стаите на горния етаж, Влизам в една.
- Некви тъпаци свалят шибаните тапети! - Казвам и в стаята избухва неистов смях. - Няма ли някой приятел на собственика на тая шибана къща?
Но не намирам такъв. Чувам сирена. Полицията се забави този път. След секунди музиката спира и всички се насочват към задния вход. Не че куките ще им направят кой знае какво, но е по-добре човек да не си има работа с тях, особено след като е пет и нещо и сигналът със сигурност ги е събудил докато са дремели на дежурството или в най-добрия случай са пили ракия в участъка. Стигам до купа якета и чанти и там вече има такива, които ровят за дрехите си. Тъмно е и не мога да си намеря якето. Зарил съм ръце в купчината. Вече си представям как полицаите ме разпитват, когато го откривам. Взимам го и се затичвам към задния вход. Цялото е мокро, затова не си го слагам и излизам на студа само по суичер. Излизам през задния двор. Целият вход е осветен от червената светлина на полицейските лампи - дори лицата на полицаите. Има поне пет-шест патрулки и се съмнявам да е заради шума - сигурно е станало сбиване, някой е свил пет-шест чанти, или нещо такова. Кракът още ме боли, но минавам между колите и полицаите, и бягам, колкото ми държат краката. Не си правят труда да ме гонят много много - за какво след като има още над двеста такива като мен, а те така и така не могат да задържат всички. Свивам по пряката и се строполявам от умора под светлината на един уличен фенер. Каня се да си сложа якето и осъзнавам, че не е полято с водка, вода, бира или нещо такова. Покрито е цялото с кръв, смърдяща и сасирила се на някои места. Хвърлям го в кофата, без дори да си извадя парите и документите.

Ето, къде е бил собственикът на къщата, заедно с жена си и детето си. Под големия куп якета е имало три трупа. Когато полицията дойде, имаше над двеста души на местопрестъплението и поне половината избягаха, начело с извършителя. Всички бяха толова пияни и друсани, че никой не е видял и не е разбрал нищо. Той просто е убил семейството, покрил ги е и е изпратил на произволни номера съобщения, че еди къде си ще има парти и „6 e e mnoo qko”. Тва е историята. Питам се само дали е имал нещо против това семейство и дали е спечелил нещо от смъртта им, или просто го е направил за купона.