Имаше един виц на тая тема, ама няма да започна с него. Ще започна с един разговор между мен и мой бивш колега от университета:

ТОЙ: Ех, най-накрая завърших този тъп УНСС/СУ/ТУ. Само си загубих времето. И за какво? Заради една ненужна диплома.

АЗ: Е щом е  ненужна, защо го изкара?

ТОЙ: Еми…

И за това “еми” иде реч тук. За това специфично “еми”, следвано от многоточие, което казваме, когато не можем да се сетим за нито една причина, поради която правим това, което е правим. И не говоря само за основателнa причинa - нямаше да го правя на въпрос (нито на статия), ако моят колега ми беше казал просто, че му искат дипломата от работа,  че иска да угоди на родителите си и дори, че просто го иска и точка.  Но той не каза нищо.

“еми…” е нещо като “Така стоят нещата“. Страх от промяна. Вкопчване в “дяволът, който познаваме” с тази разлика, че хората които казват “еми…” осъзнават, че се държат глупаво. Което от една стана е добре, защото показва, че те се замислят, но от друга това прави “еми…” още по притеснително: Ако копираш другите защото не искаш/можеш да мислиш самостоятелно, вината си е твоя. Но ако перфектно разбираш, че грешиш и все пак не се променяш, това вече е проблем на обществото като цяло. Висшето образование е само един пример. Има още много такива догми, остарели схващания, зад които няма никаква аргументация, но който изискват от всеки, който ги наруши да се аргументира пред всички. И не става въпрос дори за рационална дискусия с рационални доводи. Обикновено може да се наслушаш на глупости:

Добре, разбирам, че сигурно нищо няма да научиш от висшето си, но представи си колко ще те е яд ако например не те вземат на работа, защото нямаш диплома.

Виж сега, по принцип си прав ама…

Няма смисъл да цитирам още. Дори в такива случаи не е важно какво казват хората. Важна е силата, с която изразяват своето неодобрение подобно на стадо вълци, които си показват зъбите когато някой навлезе в територията им, така че всеки бозайник да разбере какво имат предвид: “Виж, аз не искам да те нападам. Не искам да се конфронтирам с теб, но ако не се върнеш с няколко крачки назад ще си имаш проблеми. ” Когато тази сила премине критичната маса се случва нещо много деградиращо- човекът, започва да иска да се върне назад. Започва да иска някой да го убеди, че не е прав. Но както тези от нас, които сме го изпитвали знаем,  ако веднъж придобиеш даден insight, ти просто не можеш да се върнеш назад. Дори и да се научиш да преразказва чуждите мисли със свои думи. Дори да си убеден че това което казват другите е де факто вярно ти вече не можеш да го разбереш по начина, по който го разбират те.

Може разбира се да се правиш, че го разбираш. Това не е трудно, защото както споменах хората не обичат да се конфронтират. Но защо да усложняваме животите си допълнително? Ако не можеш да си обясниш защо правиш нещо, просто не го прави. Амин.



Така стоят нещата
November 15th, 2012
- Преди и аз бях като теб, мечтател идеалист. Но се промених. - Той каза и се усмихна самодоволно, все едно всяка промяна е повод за гордост, a възрастта е нещо повече от число, което получаваш като извадиш годината си на раждане от текущата. - За съжаление нещата не са така, както си ги мислиш. С времето човек се изморява. Нещата, които е мислил за важни като млад губят своята стойност.

- И какво идва на тяхно място?

- Може да е клише, но наистина парите са важни. Сигурноста, комфортът…

Спирам да го слушам, защото тия неща съм ги чувал неведнъж и започвам да си мисля защо го правят? Защо всички възрастни хора около мен се надпреварват да ме съветват да се примирявам с глупостите които ме заобикалят и да ми говорят, че светът е тъп и повърхностен и че аз също трябва да съм тъп и повърхностен за да оцелея? Сигурно си спомнят какво е да вложиш старание в нещо, което после откриваш, че е безмислено. Сигурно не искат и аз като тях да си губя времето с глупости. Сигурно го правят за мое добро.

Сигурно.

Но не мога да не забележа, че на някакво ниво всички те съжаляват, че са избрали да се адаптират към тъпотиите около тях, вместо да им се противопоставят. Че те не са щастливи, поне не по начина, по който аз разбирам тази дума. И когато се опитвам да им отговоря усещам, че те не водят диалог с мен, за да ме убедят, че това, което казват е правилно. Не, те искат да убедят себе си. Просто за целта имат нужда от някой, който да им кимва и да се съгласява с тях за това че всъщност ние нямаме избор. Че е безмислено да се опитваме да се променим. Че само лесното решение съществува, а правилното е мираж.

Не ме разбирайте погрешно. Аз също мисля, че често нямаме избор. Също е вярно, че някои неща няма да се променят никога (и вероятно типа поведение за което говоря е от тях). Но не смятам, че нещата са толкова прости, колкото възрастните хора ги изкарват. Ако бяха,  сигурно те щяха да са щастливи, а ние нещастни, вместо обратното.



Аз съм Българин
August 22nd, 2012
Уточнение: Аз съм българин. Не мисля, че имам право да се гордея с това: Все пак не съм правил нещо, за да съм Българин, даже не съм избирал да съм такъв. Но същевременно нямам нищо против да съм българин. Всъщност, националността ми за мен никога не е била повод за размисъл - все едно да се гордееш или се срамуваш от това, че имаш косми по гърдите (не, не намеквам, че двете неща не са свързани).

Не харесвам хората, които използват националността си (и особено националността ми)  като оправдание за това че са зле. Примерно тези, които казват, че не са успели да постигнат нещо  защото се намират в България. Може би това е било на място преди години, но във време на бърз Интернет, свободно пътуване, и на евтини самолетни билети звучи смешно. Още по смешно звучат хората, които говорят за националността си в трето лице. “Българинът това, българинът онова.” Хората, които говорят така се опитват да се разграничат от останалите: “Те са такива, но аз вече не съм като тях. Аз станах нещо повече”.

Но знаете ли какво? Не можеш да станете нещо повече от това, което сте. Както няма бивш полицай, и бивш престъпник, така няма и бивш Димитър, бивш Иван и бивш (тук щеше да е по въздействащо ако знаех имената ви , мили читатели, но предполагам и така схващате идеята).

Вярно, понякога, ако са в затруднение, хората могат да се опитат да се адаптират към различна среда, ако това им носи дивиденти. Може и да успеят донякъде. Но момента в който им се отдаде възможност да бъдат отново такива, каквито са, те стават такива, при това без да се замислят.

И последно, за протокола: все още вярвам в онази популярна мисъл, че можем да станем каквито си поискаме. Но досега не съм срещал човек, който наистина да иска да се промени.




Тhe Right Thing
May 20th, 2012
Ако прочетете тази книга ще се запознаете с една от най-интересните и уникални субкултури, която аз лично съм срещал - субкултурата на хакерите. По времето, в което тя се заражда (60-те години на 20-ти век) значението на думата “хакер” е било доста по различно от сегашното. Сега хакери се наричат хора, които крадат информация от чужди компютри. По това време не е имало компютърни мрежи, в които да влезеш. Всъщност тогава въобще не е имало компютри, в смисъла, в който употребяваме тази дума сега. Имало е огромни машини струващи хиляди долари, които са можели единствено да execute-ват малки програми, написани на двоичен код (0100011010111001). Хакерите са били хората, които са седяли над тези машини ден и нощ и в процеса са изобретили, освен всичко друго, компютърните мрежи, Интернет, компютърните игри…. Едни от първите прототипи на операционни системи също са създадени от хакери.

Начинът на работа на тези хора се основава на тяхната философия за живота, която се състои в това да не спираш и да не се примиряваш. Когато са били изправени пред проблем те не са избирали първото решение, нито най-простото/най-бързото. Те са търсели  the Right Thing  - решение, което е едновременно най-елегантното, най-вярното, най-икономичното откъм системни ресурси, може да се използва най-лесно във всички ситуации, и няма нито един дефект.

Хакерите са спели нередовно. Повечето от  имали никакви социални контакти извън колегите им от университета. Техните учители и състуденти са намирали външния им вид и липсата на хигиена за ужасяваща. Но тяхното мнение не е представлявало  достатъчно интерес за хакерите, за да предизвика у тях промяна. Те са имали други приоритети. Щом веднъж повярваш, че Правилното Нещо съществува, тогава всичко друго остава на заден план. А щом го намериш, щом се докоснеш до перфектността, дори и в само в някакъв изолиран частен случай, ти искаш да го направиш пак.

Тридесет години по-късно.

Споменатите хора вече са мъже на средна възраст а обществото на компютърните ентусиасти е нараснало драстично, и също толкова драстично се е променило. Търсят се специалисти, които да поддържат и доизграждат огромна информационна инфраструктура. През 1990 Ричърд Гейбриъл публикува есе известно под името Worse is better в която казва, че начинът на работа на MIT и на хакерите не е правилен. Алтернативата която той дава е позната на всеки от нас от фирмите в които е работил, в IT и във всеки друг сектор. Най-общо, неговия призив е:”Дайте да намерим най-лесното и просто решение на проблема, което да върши работа. Няма нужда да покриваме всички случаи, които могат да се случат - достатъчно е да покрием най-често срещаните” и бомбастичното: “It is slightly better to be simple than correct”.

Още двадесет години по късно.

Ричърд Гейбриъл дори не е подозирал колко е прав: В наши дни C и Unix които той е дава за пример като технологии основаващи се на принципа Worse is Better доминират, a Lisp (езикът на MIT) е почти мъртъв и се използва се само от ентусиасти, които програмират на него като хоби. Apple, твърдят или поне твърдяха, че техните продукти са The Right Thing, но ако погледнем за малко под капака ще установим, че иронично те използват модификации на същия този Unix и същото това C, които се дават като примери за технологии, изградени на базата на Worse is Better подхода.(както и че процесорите, хардовете и другите чарколяци от които са направени компютрите им са същите, които има и във всички останали компютри). И тук идва болезнения за някой хора извод - непрестанно търсене на Правилното Нещо може да е перфектно за рекламен слоган и може да е много fulfilling за тези, които го правят, но гледайки голямата картина става очевидно, че то не е практично. Може би че перфектността не вирее в нашия неперфектен свят -  не всички са готови да пожертват  80% от свободното си време и едва ли не целия си живот само за да получат 20% по добър резултат. И дори и да са, кой ще им плаща заплата по време на този дълъг процес?

Може ли да е иначе? Според мен не. Всъщност нещата опират до проста икономика. Опират до това колко време и колко ресурси сме склонни да вложим, за да направим нещата точно както трябва да са. Някои хора твърдят, че това е така само заради капитализма, но тези обвинения са безпочвени. Истината е, че независимо от всичко, докато потребителите са свикнали с определено ниво на качество, това ниво на качество ще е максимума, който ще се изисква от производителите, а всичко над това няма да се толерира (”Какво толкова го изпипваш? Почвай следващото!”). Когато видите продукт, или услуга, която е някакво проявление на the Right Thing, знайте, че той е резултат от допълнителни усилията на определени индивиди (най-често в свободното им време). Как иначе всъщност? Не можеш да задължиш някой да се опитва да бъде перфектен.

Така че деца, не се засягайте, когато не получите наградка за усилията ви - просто светът ни не е устроен така.

Има и една друга причина поради която живеем в свят, в който лошото е по-добро (и за която вече загатнах, споменавайки Apple)  това, че ние твърде често преценяваме нещата по външния им вид, а не по тяхното съдържание. Има хора, които наистина искат  the Right Thing и са склонни да платят повече за него. Но самото разпознаване на the Right Thing също изисква време и задълбочаване. А повечето хора нямат това време. Затова гледат опаковката. Не само буквално: Кутията на лаптопа, например не е нищо повече от една опаковка за платките и софтуера заради които (би трябвало да) го купуваме. Дори електрониката не е същината на този продукт - същината се алгоритмите, които са заложени в нея. И може да се отиде много по-дълбоко, при това в няколко направления. Факт е, че полето за изява в този продукт, както и за всеки друг, е огромно. Има милиони малки проблемчета, всеки от тях - специфичен, и милиони хора, работещи по тях. Един от тях съм аз.

В повечето пъти се справям. Понякога се провалям. Но понякога, също,  осъзнавам, че съм си свършил работата перфектно, измислил съм най-доброто, решение на проблем, най-икономичното, бързото, и всичко най-най. И не ми пука дали някой ще забележи или не. Това са едни от малкото моменти, в които се радвам, че съм жив.




Как да повишим нашето самочувствие?
Доста гори са изсечени за печатането на книги, опитващи се да отговорят на различни вариации на този въпро, и деветдесет процента от тях никога не са помогнали на никого. Тогава защо въобще са написани? Просто. Има голям пазар. Милиони са хората, които искат да са по успешни, и по-харесвани.

Странното обикновено тези книги са писани и четени от хора, които вече имат голямо самочувствие (или поне по-голямо от реалните им способности). От онзи тип, които казват, че искат да успеят на всяка цена, но всъщност нито са дефинирали за себе си какво значи успехът, нито са готови да платят цената, за неговото постигане.

Обикновено тези книги разчитат на един доста популярен мит - че самочувствието може да повлияе неимоверно на успеха на хората. А то наистина може, но не чак толкова - ако например сте на бягане на сто метра, на кой атлет бихте заложили - на този с по голямото самочувствие, или на този с по-дълги крака и по-големи прасци? Или ако си търсите IT за фирмата ви, ще се интересувате ли кой от кандидатите има по високо мнение за себе си, или по скоро ще ви пука кой разбира повече от компютри?

Но авторите на тези книги никога няма да ви дадат примери, подобни на горния, защото те следват друга линия и като цяло имат друг начин на мислене (wishful thinking му викат някои) който между другото можете да намерите и в много млади момичета от провинцията, които идват в София с цел професионално развитие, без реално да имат професия. Начин на мислене, който се заражда от въпроса “Защо аз съм долу, а пък онзи там е горе?” Със задаването този въпрос, ние можем да подходим по два начина: първосигнално и задълбочено:

При задълбочен оглед обикновено установяваме, че обектът на нашата завист постига повече от нас, просто защото полага повече усилия, или е по надарен в определено отношение. Този извод е труден и болезнен за някои хора, за това те предпочитат да мислят първосигнално: “Той има голямо самочувствие, и освен това има големи постижение, значи неговите постижения са резултат от неговото самочувствие.” Хм…

Наистина ниското самочувствие води до несигурност. Но мислите ли, че само загубеняците я изпитват? Мислите ли например, че понеже Шумахер е най-добрия шофьор на Формула Едно на всички времена, той не е нервен в нощта преди някое голямо състезание? Или че когато Стивън Кинг пише нова книга, той не препрочита черновата по сто пъти, и не се колебае с часове дали да зачеркне или не даден пасаж?

Така че просто обърнете логиката си.  Доброто самочувствие не води до постижения, а постиженията водят до добро самочувствие. Твърде високото самочувствие ви прави да изглеждате жалки в очите на хората, които реално имат способности. И въобще защо ви е самочувствие без покритие?







Относно живеенето в собствен свят.
2227464175_195b5bd3f1

Повечето хора ми казват, “Ти си от друга планета.” ,”Ти живееш в свой собствен свят.” Не ги разбирам тия реплики. Защо ли? Защото всичко, което правят хората е да си изграждат свой собствен свят за да живеят вътре в него:

Приятели: Ако сте здраво стъпил на земята какво ви пречи да общувате с който и да е около вас? Факт е, че не можете. С някои хора дори не говорите един език, нищо, че живеете на един вход разстояние. Ето защо се опитвате да се обградите с определени хора, с които да ходите на определни места и да правите определени неща. И независимо дали ходите на кръчма, на кино, да гледате мач и така нататък, вие сте щастливи с тези хора защото имате собствено място, собствени теми на разговор и собствени занимания. Предпоставка да се почувствате в свой собствен свят.

Вкус: Хората никога не се задоволяват с това, което всички останали харесват. Затова има независимо кино, алтернативна музика, ъндърграунд медии, забутани по безистени клубове и ресторанти. Казвате “Е, това място се развали - всички почнаха да ходят там.”Какво ви пречи, че всички ходят там? Пречи ви това, че вие май не харесвате много много повечето хора и дълбоко в себе си, искате да сте единствения.

Разделение: Не знам защо всеки е убеден, че ако го няма него земята ще спре да се върти, и бог ще слезе за да каже на хората “Момчета, това беше.” Средният човек е убеден, че е най-добрия, че неговата раса е най-качествената, че хората от неговия град, и от неговата държава са най-читави, а другите дса я тъпи, я грозни… Според едно доста интересно психологическо изследване сред американски студенти, почти деветдесет процента от хoрата смятат, че са над средното ниво на интелигентност. И съм сигурен, че когато прочетохте последното изречение една част от вас си каза: “Да, тия Американци са много тъпи. А аз наистина съм над средното ниво.”

Пари: Защо всички ги искат? Парите са само начин да уголемите своя собствен свят. Парите са само възможност да употребявате по-често думата “Моя”. Моята кола, моята компания, моята къща.

Всеки си мечтае да стане богат, и да има къща с голям двор. И най-важното - висока ограда, която да скрива всичко, което не е “мое”.










Философа и инженера
Този пост е първия от серия тийзъри, която съм запланувал, към моята новела “Не се страхувайте”.

Философа
Тъй като  древногръцкият философ Сократ не е написал нито един ред през живота си (защото не е харесвал написаното слово) ние можем да си правим изводи за личността му единствено, от диалозите на неговия ученик Плато и от комедията “Облаците” която е написана от Аристофан.  Но тъй като диалозите на Плато никога не са се водили, реално (просто по това време философите са се опитвали да обхванат повече гледни точки като структурират мислите си, под формата на диалог с друг човек), а комедията на Аристофан ни дава толкова информация за Сократ, колкото последния епизод на Саут Парк за Том Круз, ние спокойно можем да кажем, че за Сократ знаем, че нищо не знаем.  Но тъй като той  е  е умрял преди две хиляди и няколко години, май няма особено значение какъв е бил наистина. Важен е обрaзът, който е останал от него.

А образите, всъщност са два. Единият е Мислителят, описан от Плато, който сякаш излиза от човешката си обвивка за да разгледа света в неговата цялост (с който Сократ остава в историята), и Клоуна, описан от Аристофан, размътващ мозъците на младите (заради който го убиват).

Както споменах, Сократ е умрял преди няколко хиляди години. Но неговият образ се наслагват малко или много върху всеки, който:

Не си мисли, че е твърде наясно с нещата.
Не го устройва да не е наясно въобще.
Обича да задава въпроси.
Не се притеснява, че не знае техните отговори.
И в днешно време такова поведение са приема повече негативно, отколкото позитивно. Хората обичат да се чувстват умни, но когато слушат някой по-умен от тях, се чувстват тъпи. А и днешния живот  е толкова пълен със стрес е, че последното, което ни трябва е някой дърдорко, от чиито слова няма да извлечем никаква полза.

Ключовата дума, при осъждането на философите е полза. Какво произвежда философията? Улеснява ли живота ни, прави ли ни по-щастливи? Ами тогава какъв е смисъла от нея…

…попита Инженера

Инженера
Плато е бил ученик на Сократ. А най-известния ученик на Плато се е казвал Аристотел, и е бил един от основоположниците на това, което по-късно ще се нарича наука.

В началото науката и философията, имат обща цел - да ни помогнат да опознаем света, но я постигат с различни способи  - науката си поставя за цел да систематизира това познание, и да създаде от него база, над която може да се надгражда с времето. И както можете да се уверите от теглото на средностатистическия учебник,  тя наистина се надгражда стабилно.

В един момент (всъщност в продължение на много години) науката сменя фокуса си, и се отправя в посока, която тотално я разграничава от философията. Започва да се съсредоточава върху използването на познанията за практически цели. И тази нова посока се отъждествява с професията на инженера. Също както философът, нженерът разсъждава логично. Но същевременно, той е неговата тотална противоположност. Инженерът не е води от морални подбуди. Той не  се замисля, дали това, което прави е добро или зло ( дали човекът, който е изобретявал телевизията, си е представял каква информация може да се разпространява през нея. Или какво би се отразило неговото изобретение на обществото). И всеки инженер знае, че ако измислиш нещо революционно и иновативно, ти си свършил своята работа и хората ще ти отдадат дължимото, дори и името ти да е Михаил Калашников.

Инженерите вършат работа (ако не вярвате, вижте някоя класация на най-високоплатените професии). Но имат ли цел? Себедоказване?  Прогрес заради самия прогрес? Или заради чувството на властване над технологията и света, който ни заобикаля?

И може ли въобще да властваме над света?

Общото между философа и инженера - и двамата са малко меланхолични, и двамата не се вписват в масата, и в повечето случай не се харесват и взаимно. Но и двамата са ми много симпатични. Затова избрах да базирам на тях протагонистите на моята първа новела, озаглавена “Не се страхувайте.”

Там те се изправят пред общия им най-голям враг (и приятел) Неизвестното…













През комунизма
Както установихме покрай дискусиите относно паметника на съветската армия, явно много Българи, дори и млади такива (дори и скъпия ни премиер) изпитват носталгия по комунизма. Техните аргументи…В този пост ще се опитам да изброя, и да оборя всеки от тях с по 2-3 изречения.

1. Строеж и производство

Това е май първото нещо, което идва на ум на хората - “Вижте колко заводи са построени тогава, а сега всичките тънат в прах.”, “Кой построи нещо след комунистите?” и т.н. Да, мили хора, но количеството само по себе си не значи нищо. Един работещ завод сам по себе си не е гаранция за печалба. Нещо повече - един зле организиран завод или такъв, с некачествена продукция  може да докара на  държавата и хората в нея много сериозни загуби. И точно това се е случило, всъщност.

2. Пари

“Тогава всички имахме пари” говорят хората “само дето по магазините нямаше продукти”.  И говорят за тези две неща сякаш те нямат никаква връзка по между си. Според икономическата теория парите, които се пускат в обръщение трябва да са равни на стоките, които са на пазара. А ако държавата игнорира този закон и печата нереално голямо количество банкноти се стига до тази ситуация, която е била тогава: Парите  стигат на хората да изкупят абсолютно всичко, което страхотните заводи, за които говорих в първата точка са можели да произведат, и пак да им е оставала голяма пачка, която те гордо са влагали в ДСК. А това което стана със спестяванията на хората след падането на режима е един логичен завършек на цялата тази фантазия.

2. Престъпност

Хората често говорят и за липсата на престъпност в комунизма, сякаш нивата на престъпността има нещо общо с политическата система. Да, нормално е да няма кражби, когато няма какво да се крадe, но проституцията, хазарта, убийствата и така нататък едва ли са били много по-рядко срещани. А отделни случаи, които съм чувал ми подсказват, че репортерите тогава са били много по-пестеливи в отразяването на престъпления свързани в жестокост и убийства, за да не попаднат и те самите следващия път в криминалните хроники.

3.Култура и Честност

Още едно грешно схващане, породено от цензурата по времето на комунизма е , че тогава всички са били културни. Хората поддържащи тази илюзия обичат да разказват как тогава хората са се развличали с ходене на опера и театър, чели са дебели книги, а честността е била въпрос на достойнство. Но тази заблуда изглежда изключително смешна като се съпостави с българската реалност от началото на деветдесетте, (няколко години след падането на режима) когато същите тези хора създадоха и направиха популярна може би най-просташката и гнусна музика правена някога, и превърнаха измамниците и рекетьорите в национални герои, едва ли не. Може ли едни и същи хора да са културни и честни, една година, и прости далавераджии на следващата? Не мисля.

3.Държавата

Това, че по времето на комунизма изключително голям процент от хората са изработвали по-малко, отколкото са консумирали е видно от изключително ниския стандарт на живот  и БВП във всички държави, в които този режим е просъществувал (тук много хора дават за пример Китай, като държава, за която е вярно противното - ако тези хора реално познаваха икономиката и политиката на Китай, те щяха да знаят, че този пример е повече от неудачен). Но въпреки, че фактите говорят достатъчно красноречиво, много възрастни хора явно искат да се върнат в това време , в което няма нужда да се напъваш, за да живееш толкова добре, колкото хората около теб ( колко добре са живяли те е друг въпрос). Този начин на живот, според тях, е постижим благодарение на Държавата с главно Д.
“Държавата се грижеше за нас.”  е една формулировка на този аргумент,  или “Тогава имаше държава, а сега?”.
Какво е всъщност представлява една демократична държава: група от хора, които живеят заедно и всеки от тях допринася за общото благо с професията си, с това, което върши. Политиците в такава държава изпълняват чисто административни функции (за това се казва “Държавна администрация” ):  те събират данъците, които  хората им дават, и с тях да плащат на учителя, при който се учат децата им, на лекаря, който ги преглежда и на съдията , който да разреши споровете между тях. Тези пари също се използват, за да се помогне на някой от хората, който е загубил работата си, или е преживял някаква злополука.
А какво е тоталитарния режим? Това е когато някаква група от хора обединени от виждания (комунистически , фашистки и т.н.) решават че това всичко не е справедливо. И какво правят после? Поемат контрол и започват да взимат все повече от парите на хората и да ги разпределят както е ”правилно” и “справедливо”, според техните субективни представи.  В този процес някаква част от хората се облагодетелстват, именно те са тези, които говорят за Държавата с главно Д. Те имат чувството, че някой се грижи за тях. И с право. И ако после вземеш някой от тези хора и го накараш наистина да изработи това, което консумира, той цял живот ще опява за това колко е лошо  сега и колко е било хубаво по времето на Тато, когато всички са се опитвали да живеят на гърба на Държавата.
Групи от хора, които се опитват да взимат властта е имало винаги и навсякъде. Teхните разбирания и методи на действие, макар че са представяни като сами от тях като туко що измислени (”прогресивни”, ако трябва да използвам точната дума) са стари, колкото е стара частната собственост.


През комунизма 2
За да разберем една политическа система можем да проследим как нейните поддръжници идват на власт. При капитализма това обикновено става с демократични избори. А комунизма от своя страна е наложен от хора, които малко или много са самозванци с помощта на малко или много неморални средства. Отдолу ще видите списък със съвети, които американски антикапиталисти дават на своите активисти. И ако сте запознати с историята, ще видите и много паралели.

Та, нека да започнем.

Те пишат следното:

Индивидуализмът е машина, създадена от капиталисти, които искат да изолират хората един от друг. Не се хващайте на капана на суетността.

Трябва винаги да сте готови да оставите своите мисли и желания настрана. Вие работите за каузата.

Но едновременно с това:

Вместо да прекарате целия си живот в служба на корпорация, която дори не знае името ви, присъединете се към битката за свобода.

В този момент някой би се запитал дали има съществена разлика между това да работиш за корпорация, която не знае кой си, или за активистка група, която иска от теб да се откажеш от своята идентичност. Рационален въпрос, нали? Но някои хота не приемат рационалността.

Трябва да сте предубедени, забравете капиталистичесото разбиране за баланс и обективност, активистът защитава справедливостта и свободата.

Много хора явно нямат представа на какво е способен един човек, който е забравил баланса и обективността и сляпо защитава свободата.

Нататък:

Бъдете неефективен във вашата работа, но не достатъчно, за да ви уволнят

Трябва да гледате на работата ви като, на реалистична необходимост, която презирате.

Не се доверявайте на родителите си, те са поддръжници на статуквото, говорете си с тях, но не взимайте нещата, които казват присърце.

Ето и няколко съвета за начините да пропагандираш идеята:

Използвайте сензацията във ваша полза, когато говорите за гладът на бедните, опишете дете, което умира в ръцете на майка си.

Активистът знае как да изкривява и манипулира думите, за да ги извади от техния комерсиален контекст.

Последният цитат е вариация на мисълта “лъжата е истина”. Не можете ли да извадите думите от контекс, бил той “комерсиален” и без да ги изкривявате и манипулирате?

С това приключвам с тази тема, надявам се скоро да няма реална нужда да я зачеквам пак. Ще гласувам за ДСБ на всички избори, които предстоят, просто защото те са единствената партия, която не се поддава и не използва подобен вид провокации, и следователно са логичния избор измежду останалите алтернативи.

А който иска да добави нещо, нека пише коментар. Обещавам, че няма да го изтрия :)








Misconception е идея, която се счита от много хора за вярна, а всъщност не е.
Няколко популярни примера:

Хората не използват десет процента от мозъците си. Използват ги целите
Бръсненето не удебелява и не увеличава космите, които ви растат.
Студеното време не може да причини настинка. За хванеш настинка трябва да се заразиш от нея.
Теорията не еволюцията не обяснява как е възникнал живота, а само как от един организъм се образува друг.
Смяната на сезоните не е причинена от това, че орбитата на Земята е елипсовидна, и тя е на различно разстояние от слънцето. Причината всъщност е наклона на земята. По Wikipedia
Наличието на достъпна информация явно не пречи на хората да си съчиняват напълно безумни митове и да вярват в тях, убеждавайки се взаимно. Тоест не е достатъчно да си ерудиран, и да четеш много - трябва да имаш и смелост да отречеш това, което разбираш че е грешно и да преценяваш нещата сам, без да те интересува реакцията на хората около теб.

BTW това е още една тема, която засягам в новелата ми Не Се Страхувайте (която е почти готова).














За страха
Пропаганда е послание, целящо да въздейства на мнението или поведението на хората. Често вместо безпристрастна и доказана информация, пропагандата може да бъде съзнателно объркана с цел заблуда за обществото, когато посланието, което трябва да се втълпи, не се харесва на обикновените хора.

Посланията на пропагандата са такива, че ако се замислиш над тях за една минута ще установиш тяхната неистиност. Ето защо, властта се стреми да не остави хората да се замислят дори за една минута. Затова основното оръжие на пропагандата е страха, тъй като под неговото влияние, човек изоставя логичното мислене, и е готов да предприеме всякакви радикални мерки, само и само да защитава неговата безопасност.

Да се насади страх в едно цивилизовано общество е трудно, тъй като там няма реална заплаха за живота на човека. Когато няма реална заплаха, хората, които пропагандират някаква идея нямат друг избор, освен да си измислят заплаха, и да накарат хората да повярват в нея. В тази статия ще говоря за такива невидими заплахи.

Вещиците Религията използва пропаганда от край време. Дори думата пропаганда се появява през XVII век, когато католическата църква формира Congregatio de Propaganda Fide да разпространява католическата вяра в новия свят.  Средновековието е период, в който християнството играе голяма роля, и е логично  и методите за сплашване на хората също да са базирани на нея.

В Средновековието за вещици са били смятани жени, които можели да приготвят лекове, да пишат и да четат. Под влияние на църквата вещиците започват да се възприемат като жени, които са в съюз с Дявола и разполагат със сили, чрез които могат да причиняват вреда и злополучие. В така наречения лов на вещици явление виждаме и основата на пропагандата. Враговете са образованите хора, средството с което се противодейства срещу тях - насаждане на страх.

В Библията, колкото и да ви е странно никъде не присъства концепцията за дявола, като антипод на бога - това е концепция, която е насадена от църквата, с идеята всички, които да са с нея, да са против нея. По това време за вещиците са се възприемали за заплаха, която може да е навсякъде около нас, и която може да бъде спряна само с насилие - в указ, издаден от Карл V, дори са назовани конкретните наказания - изгаряне на клада, разделяне на плътта чрез рязане на четири части, удавяне, обесване, погребване жив, чупене на костите с помощта на специално колело и т.н.

Нека сега да минем с няколкостотин години по-напред, в периода на студената война, и да се захванем с едно явление, от студената война - агентите провокатори.

Агентите провокатори и шпионите Периодът на студената война минава под знака на политическо и идеологическа борба, и отново имаме враг, който се вписва в този период. Не говоря за военните шпиони, които сабили внедрявани в правителството, за да вземат държавна информация - тях ги е имало, но те не са имали отношение към обикнвения човек. През соца хората са вярвали, че на всеки ъгъл са можели да се срещнат хора, които са дошли от капиталистическите страни и живеят под прикритие с единствената цел да срутят комунистическия режим, със всички възможни средства. И тяхната мишена е бил всеки човек.

Не можах да намеря много инфо за това явление, но за мен няма съмение, че агентите и шпионите са успяли доста да уплашат хората по това време (особено като се има предвид, че не са съществували).

Терористите Вярно е, че Щатите са далече, но спроред мен в момента терористите са, модела, който е създаден за да всява страх. Те са архетипа за заплаха, която дебне непрекъснато, която не може да бъде спряна, и която е готова да ни удари във всеки момент. Без предупреждение, без компромиси - терористите олицетворяват чистото зло. И всеки се страхува от тях.

Затова в момента Американците ще започнат война с абсолютно който им се каже.  Достатъчно е да ги залъжеш с нещо, като например “оръжията за масово поразяване” (които са си достойни за отделна точка в тази статия, но сега нямам време, пък иу вие си знаете всичко за тях)

Затова минавам направо на заключението:

Страхът е създаден за да държи хората послушни, и да ги лиши от разсъдъка им. Не се страхувайте.

21 Август - Допълнение:

Открих едно ентри от wikipedia с почти същата идея като поста ми:

The culture of fear is not a spontaneous reaction by the public to a truly dangerous world. The worldwide anthrax panic sparked by a handful of anthrax-related deaths in America shortly after 9/11 was not caused by a genuine and widespread mortal danger facing US and European citizens. Our propensity to panic about everything from child abductions to mobile phones does not come from the fact that modern life contains more risks than ever before - on the level of everyday reality, the opposite is the case. . . . The culture of fear comes from the top down. It comes from society’s leaders, and their inability to lead. . . . The USA was propelled outwards and backwards, to attacking its safe-bet rogue state. In doing so, it revealed its weakness, prompting other nations to pick, parasitically, at America’s weakness for their own short-term gains. These antics have been played out to the public, whose disenchantment with politics and immersion in the culture of fear makes them cynical and scared about any attempt by political leaders to exercise anything that looks like power. And the media, rumour-heavy and analysis-lite, has faithfully reflected the depth of confusion that characterises the current times [4].















Казват, че за да успееш трябва да имаш добри идеи. Не е точно така.  Спомнете си всичките пъти, когата сте чували “Много хора си мислят, че това идва от (име на известен автор), но всъщност първия, който му е хрумнало е (име, което никога не сте чували)”. И обикновено е така. Аз имам собствена теория за това (както и за всичко останало, между другото), и съм готов да я споделя с вас.

pyramid-dots

Ако хората, отговорни за разпространението на една идея са показани под формата на пирамида, то в нейния връх стои новаторът.  Човек, който живее, работи, и обикновено умира в уединение, необременен от законите на обществото - той не знае какъв е начина, по който “трябва” да се прави, и всъщност успява да измисли по-добър. Човек, който остава неразбран до, смъртта си, защото не може да представи идеята си, така че тя да разгърне пълния си потенциал. 

После, идеите са хванати от малко хора,  които също са много иновативни, но въщевременно здраво стъпили на земята - комерсиализатори. Това са хора, които виждат какво е направил новатора, и нещо в главата им прищраква - осъзнават пълния потенциал на тази идея. И го използват - печелят пари,  стават известни по цял свят. Те са хора, които разбират чужди идеи, почти толковадобре, колкото техните. Не се притесняват да използват чужди хрумвания, защото знаят, че идеята сама по себе си не струва нищо - важна е реализацията. 

Накрая идеята стига  до една по-малко мислеща, но  много по-многочислена група - последователите . Те са хора, които нямат търпението и отдадеността да се съсредоточат над идеите. Те се занимават с много неща, и се нагаждат към ситуацията.  В резултат на техните “репродукции” идеята се разпространява още повече, докато се стигне до момента, в който всички вече я знаят.

Тогава тя стига и до поредния мълчалив особняк, който да използва нея, и още такива идеи, за да направи нещо наистина ново. И да стане следващия новатор.


